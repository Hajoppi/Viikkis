---
layout: post
title:  "Kapteenin viikkomaili 13/2018 -  Joulun odotuksia"
date:   2018-12-12
categories: fuksit
---

Hei kaikki! Kuten olette huomanneet, niin joulukuun mukana tapahtumien määrä on vähentynyt. Pian myös vuoden viimeinen tenttiviikko on ohitse. On siis aika joululoman ja levon kiireisen fuksisyksyn päätteeksi. Ennen kuitenkin lomille lähtöä kehottaisin kaikkia palauttamaan fuksipistekorttinsa loman ajaksi. Lisätietoa alla.

Pitäkää kaikki rentouttava joululoma, niin keväällä taas jaksetaan uusien tapahtumien ja temmellysten merkeissä. Kiitoksia kaikille mahtavasta syksystä. Tehdään myös keväästä ikimuistoinen!


## Sisällysluettelo
1. [Tärkeää](#tärkeää)
	1. Fuksipistekorttien palauttaminen. DL 21.12.
2. [Fuksi- ja kilta-asiat](#fuksi--ja-kilta-asiat)
	1. Toimarihaku on auki!
	2. Murskaveljekset VI 16.12. @ Startup Sauna

## Tärkeää

### 1. Fuksipistekorttien palauttaminen. DL 21.12.

Syyslukukauden lopuksi on aika kerätä kaikkien fuksipistekortit. Tuokaa siis pistekorttinne kiltahuoneelta olevaan laatikkoon. Jos sinulta puuttuu fuksipisteitä, niin laita pistekortin väliin lista puutuvista pisteistä, niin merkkailen niitä loman aikana

![image](/kapteeninviikkomaili/assets/201813/pisteloota.jpg){:height="10px" width="75%"}

## Fuksi- ja kilta-asiat

### 1. Toimarihaku on auki!

Vuosi lähestyy taas loppuaan ja näin pitäisi taas löytää ensi vuodelle uusia toimareita, eli niitä kaikkien ihailemia mahtavia tyyppejä jotka pitävät killan rattaat pyörimässä! Toimarina pääsee järjestämään kaikenlaisia hauskoja tapahtumia ja toteuttamaan itseään aivan uusilla tavoilla! Mitä Sinä haluaisit tehdä killassa ensi vuonna? 

Tässä lyhyitä kuvauksia yhä avoinna olevista toimikunnista! Jos kiinnostuit, ota yhteyttä otsikossa listattuun Telegram-käyttäjään tai tekstissä mainittuun sähköpostiosoitteeseen! Jos olet harkinnut johonkin toimikuntaan hakeutumista, mutta sitä ei löydy alta, saattaa toimikuntahaku silti yhä olla auki! Oma-aloitteisuus kannattaa ja voit itse tutkia kuka toimikuntaa on ensi vuonna johtamassa ja ottaa yhteyttä. Listan kuluvan vuoden toimikunnista löydät täältä: <http://tietokilta.fi/kilta/hallinto/toimikunnat/>

Jokaisen toimikunnan esittelyt teille olisi pitänyt tulla sähköpostin kautta tiedottajan toimesta.

### 2. Murskaveljekset VI 16.12. @ Startup Sauna
Murskaveljekset tulee jälleen, ja tällä kertaa parempana kuin koskaan! Kuudetta kertaa järjestettävä Aalto-yliopiston mestaruussarjaan kuuluva Super Smash Bros. -turnaus pelataan tänä syksynä uudella Super Smash Bros. Ultimatella, Nintendo Switchille julkaistavalla paljon odotetulla legendaarisen pelisarjan viidennellä osalla. Hypetasot eivät ole koskaan olleet näin korkealla.