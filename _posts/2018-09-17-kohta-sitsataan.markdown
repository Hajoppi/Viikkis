---
layout: post
title:  "Kapteenin viikkomaili 2/2018 - Kohta sitsataan!"
date:   2018-09-10
categories: fuksit
---

Heissuli vei! Tällä viikolla teillä on edessänne ensimmäiset sitsinne: Tietokillan fuksisitsit! Muita asioita tällä viikolla on Otatarhan ajokin rakentaminen. Onneksi tällä viikolla meno on rennompaa tapahtumien puolesta, joten ladatkaa akkuja sitsejä varten.

## Sisällysluettelo
1.	[Tärkeää](#tärkeää)
	1. Otatarhan ajokin rakennus
	2. Fuksisitsit 21.9 klo 18:00 @ T-talo
	3. Liity tiedotuskanaville
2. [Fuksi- ja kilta-asiat](#fuksi--ja-kilta-asiat)
	1. Lalasauna 25.9 klo 18:00 @ Rantasauna
3. [Muut](#muut)
	1. Humans vs Zombies Otaniemi

## Tärkeää

## 1. Otatarhan ajokin rakennus
Otatarhan ajokin rakentaminen on nyt aloitettu! Aikaahan on tässä vaiheessa vielä runsaasti. Jos siis et ole vielä mukana päätä huimaavan ajokin rakentamisessa, niin ota yhteyttä Mattiin (Telegramissa @Masakilleri)

Aktiivisesta rakentamisesta saat pisteen pisteet/teekkarikulttuuri/työ - Työpiste!
{: .tyo}

### 2. Fuksisitsit 21.9 klo 18:00 @ T-talo
Fuksisitsit ovat fuksien ensimmäinen kosketus sitsimaailmaan. Sitseillä T-talon aula katetaan koreaksi, pukeudutaan siististi, ja nautitaan maukas kolmen ruokalajin illallinen railakkaan seuran ja laulun kera. Lisäksi illan aikana tullaan näkemään esiintymisiä: tylsää ei kerkeä tulla!

Älä säikähdä, jos sitsit ovat täysin vieras konsepti: ilta käynnistetään fuksien osalta jo klo 18:00 lyhyellä infotilaisuudella, jossa fuksit perehdytetään sitsikulttuuriin. Muut saapuvat paikalle klo 18:30 cocktailtilaisuuteen, ja itse sitsit alkavat klo 19:00 gongin kumahtaessa.

Sitsit ovat olennainen osa teekkarikulttuuria, ja sitseihin liittyy paljon erilaisia tapoja ja käytäntöjä. Opiskelijaelämästä jää kohtuuttoman suuri osa näkemättä, jollei yksillekään sitseille osallistu. Tule siis fuksisitseille kokemaan yksi opiskelijakulttuurin hienoimmista ilmiöistä sekä nauttimaan erinomaisista tarjoiluista.

Sitsit kustantavat fukseilta 10e

Sitsien loputtua siirrytään jatkoille Rantasaunalle, kannattaa siis napata jo sitseille mukaan saunatarvikkeet sekä halutessasi käteistä virvokkeita varten!

* MITÄ: Ainutlaatuiset fuksisitsit!
* MISSÄ: T-talon aula, Konemiehentie 2
* MISSÄ ON JATKOT? Rantasauna, Jämeräntaival 5:sen takana
* MILLOIN: Perjantai 21.9. klo 18:00 alkaen
* MAKSAA: Fuksit 10e
* DRESSCODE: Miehillä tumma puku ja naisilla cocktailmekko

Fuksisitseistä saat fuksipistekorttiisi pisteen pisteet/kilta - Fuksisitsit!
{: .kilta}

### 3. Liity tiedotuskanaville
Saat tärkeät tiedotteet jatkossa varmemmin, kun liityt fuksien omalle tiedotuskanavalle <https://t.me/tikfuksitiedotus18> (Telegramissa @tikfuksitiedotus18). Lisäksi liity koko killan yhteiselle tiedotuskanavalle <https://t.me/tiktiedotus> (Telegramissa @tiktiedotus)


## Fuksi- ja kilta-asiat

### 1. Lalasauna
Jäikö sitseistä tunne, että ei saanut laulaa tarpeeksi? Vai haluatko suorittaa laulukoe-pisteen hyvissä ajoin?

Tule tiistaina 25.9. rantasaunalle lauleskelemaan ja nauttimaan hyvästä seurasta. Paikalla löytyy saunaa, ruokaa ja juomaa. Jopa karaokeakin saattaa päästä kokeilemaan. Lisäksi tietenkin on mahdollisuus suorittaa pakollinen laulukoe.

Voit suorittaa lalasaunassa pisteen pisteet/master - Laulukoe!
{: .master}

## Muut

### 1. Humans vs Zombies Otaniemi
Tapahtuma alkaa 19.9. klo 10:00 ja päättyy 23.9. klo 18:00. Ilmoittautuminen on auki 18.9. klo 21.00 asti osoitteessa <https://lomake.ayy.fi/aava/hvz/>

Ihmiset vastaan Zombit on moderoitu hippapeli, jossa zombi-pelaajat yrittävät levittää infektiota ottamalla ihmisiä kiinni. Ihmiset voivat puolustautua piiloutumalla, pakenemalla tai taistelemalla käyttäen sukkia tai nerf-pyssyjä zombeja vastaan. Pelin ohessa on erilaisia tehtäviä tekemässä pelistä mielenkiintoisempaa. HvZ on joukkuepeli, joten pelissä myös varmasti tutustuu uusiin ihmisiin. Peli on alunperin luotu Otaniemen kaltaisille kampuksille, joten pääsemme pelaamaan tätä peliä Suomen parhaimmassa paikassa!

Osallistuminen on täysin ilmaista. Pelissä tarvittavan huivin ja erityishärpäkkeet saa järjestäjiltä. Sinun tarvitsee vain ilmoittautua, tulla paikalle ja pelata.

Tiistaina 18.9. klo 16.15 järjestetään infotilaisuus pelin säännöistä, missä moderaattorit pitävät pienen presiksen ja vastaavat pelistä heränneisiin kysymyksiin. Infotilaisuus pidetään Kandidaattikeskuksen E-salissa (Otakaari 1).

Pelin säännöt löytyvät täältä: <https://docs.google.com/document/d/1987mA_3xeu4my_epuEdtsovsxcJ358ohHHtfqujjAVo/>

Pelin jälkeen sunnuntai-iltana järjestetään Rantasaunalla pelin loppusauna virkistäytymiseen ja pelikäänteiden selvittelyyn.

Pelin facebook-tapahtuma löytyy täältä: <https://www.facebook.com/events/399736280561189/>

Tapahtumaan osallistumalla voit saada pisteen pisteet/vapaa - Vapaapiste!
{: .vapaa}