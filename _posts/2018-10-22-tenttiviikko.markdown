---
layout: post
title:  "Kapteenin viikkomaili 7/2018 - Ensimmäinen tenttiviikko ja lähestyvä vaalikausi"
date:   2018-10-22
categories: fuksit
---


Vaalikausi lähestyy! Powerkähmyt ovat iso mahdollisuus tutustua killan toimintaan. Eli kannattaa ehdottomasti tulla mukaan, jos vaikka innostuisikin hakemaan johonkin. Tässä erikoisen nimen omaavassa tapahtumassa pääset nimenomaan tutustumaan killan vapaaehtoismahdollisuuksiin.

Toivottavasti ensimmäinen tenttiviikko on alkanut mukavasti. Mukana tuleekin vähän lepoa koulustakin kurssien ollessa tauolla.

## Sisällysluettelo
1. [Tärkeää](#tärkeää)
	1. Powerkähmyt
	2. Museokierrokset
	3. Liity tiedotuskanaville
2. [Fuksi- ja kilta-asiat](#fuksi--ja-kilta-asiat)
	1. SCI:n HalloweenJännäJännä 28.10.
	2. Fuksien juhlasitsit 6.11.
	3. Cännärit


## Tärkeää

### 1. Powerkähmyt 3.11.
Vaalikausi lähestyy!

Killan toiminnan ja tapahtumat mahdollistavat suuri joukko vapaaehtoisia, ja SINÄ voit olla yksi heistä! Vuosi alkaa olla lopuillaan, ja vuoden 2018 toimijoiden on aika valmistautua siirtämään valta ja vastuu seuraavalle sukupolvelle.

Mutta mitkä ihmeen Powerkähmyt? Powerkähmyillä pääset kuulemaan killan tarjoamista vapaaehtoismahdollisuuksista toimihenkilönä tai killan hallituksessa. Powerkähmyt alkavat T-talolla järjestettävällä hallituksen ja toimikuntien esittelyllä, joka koostuu pienimuotoisesta rastikiertelystä sekä vapaammasta keskustelusta tämän vuoden toimijoiden kanssa. Jos haluat osallistua Tietokillan vuoden 2019 rakentamiseen, saavu paikalle tutustumaan toimikuntiin ja hallitusrooleihin! Voit tulla paikalle tutustumaan toimintaan tiesit sitten mitä haluaisit tehdä tai et!

Kähmyjen esittelyosuuden jälkeen siirrymme jatkamaan iltaa Arkkitehtikillan majalle Sipooseen, jossa tarjolla on pienimuotoiset sitsit, sauna ja vapaamuotoista hengailua. Majalla yöpymisen jälkeen sunnuntaina tarjolla on aamupalaa, jonka jälkeen palaamme Otaniemeen.

Alla olevasta linkistä voit ilmoittautua Powerkähmyjen jatkoille
<http://www.tietokilta.fi/tapahtumat/1311>

Lähtemällä killan toimijaksi saat pisteen pisteet/kilta - Killan toimija!
{: .kilta}

### 2. Museokierrokset
Ilmoittaudu ohjatulle kierrokselle Polyteekkarimuseoon. Käymällä ohjatun kierroksen läpi opit teekkareiden historiasta tärkeimmät palat ja olet oikeutettu kierroksen jälkeen Polyteekkarimuseo-fuksipisteeseen.

Alla olevissa linkeissä on kirjoittamishetkellä vielä tilaa
* <https://tietokilta.fi/tapahtumat/ilmot/museokierros20187>
* <https://tietokilta.fi/tapahtumat/ilmot/museokierros20188>

Kannattaa ehdottomasti käydä museossa näin syksyllä, sillä museo lähtee remontin alta pois vuoden vaihteessa, eikä väistötilan olemassaolo ole varmaa.

Osallistumalla museokierrokseen saat pakollisen pisteen pisteet/master - Polyteekkarimuseo
{: .master}

### 3. Liity tiedotuskanaville
Saat tärkeät tiedotteet jatkossa varmemmin, kun liityt fuksien omalle tiedotuskanavalle <https://t.me/tikfuksitiedotus18> (Telegramissa @tikfuksitiedotus18). Lisäksi liity koko killan yhteiselle tiedotuskanavalle <https://t.me/tiktiedotus> (Telegramissa @tiktiedotus)

## Fuksi- ja kilta-asiat

### 1. Fuksien juhlasitsit 6.11
Vuoden tyylikkäin pöytäjuhla järjestetään Teekkariperinneviikon tiistaina 6.11. Servin Mökissä. Juhlat alkavat cocktail-tilaisuudella Polyteekkarimuseolla klo 17:30, josta siirrytään Servin Mökkiin pöytäjuhlaan. Gongi kumahtaa kello 18:30. Sitsit on tarkoitettu ainoastaan tekniikan alan opiskelijoita vastaanottavien yhdistysten fukseille ja moni vanhempi tieteenharjoittaja muisteleekin kaiholla sitsien suussa sulavaa ruokaa ja inspiroivaa ohjelmaa.

Fuksien juhlasitseille myydään lippuja maanantaina 29.10. klo 08:00 alkaen Kandidaattikeskuksen aulassa. Jokainen jonottaja voi ostaa vain yhden (1) lipun. Mikäli ei itse pääse osallistumaan jonotukseen, tulee paikalle hoitaa sijaisjonottaja. Ilmoittautumisessa kysytään normaalit sitsi-ilmoittautumisen tiedot sekä yksi (1) pöytäseuralainen. 
Sitsimaksu 30e suoritetaan ilmoittautumisen ohessa käteisellä.

Lippujen jonotusta varten tulee muodostaa jono siten, että sen pää suuntautuu Alvarin aukion puoleiselle ovelle (Z-ovi). Mikäli jonotus aloitetaan ennen kanditalon ovien avaamista, tulee jono muodostaa Alvarin aukion puoleisten ovien eteen. Paikkoja jonossa ei voi varata muille, vaan jokainen jonottaa yhtä lippua. Mikäli jonotuksessa havaitaan ohittelua tai muuta vilunkipeliä, kyseiset henkilöt poistetaan jonosta.

Tapahtuma on suunnattu vain tekniikan alan opiskelijoita vastaanottavien kiltojen fukseille. Lisätietoja tapahtumasta voi kysyä fuksikapteeneilta, sekä fuksimajurilta.

* Dresscode: Tumma puku / Cocktail-mekko
* Liput 30€
* Lipunmyynti 29.10. klo 8:00 Kandidaattikeskuksen aulassa

Osallistumalla sitseille voit saada pisteen pisteet/teekkarikulttuuri - Sitsit pisteen!
{: .teekkarikulttuuri}

### 2. Cännärit
Cännärien suunnittelu on nyt aloitettu! Jos et ole vielä mukana suunnittelemassa TiK-fuksien ikimuistoisia bileitä, niin laita viestiä @kurkoasd, niin pääset mukaan!

Osallistumalla Cännärien järjestämiseen saat pisteen pisteet/teekkarikulttuuri/työ
{: .tyo}

### 3. SCI:n HalloweenJännäJännä 28.10.
Yöt pimenevät. Ulkona kuuluu tuulen ulvontaa. Ovet menevät säppiin viimeisten auringonsäteiden kadotessa mustien vuorten taa. Pelottaako? 

Ei vielä… 

Mutta kohta pelottaa! Hirveääkin hurjempi HalloweenJännäJännä vie nimittäin SCI:n fuksit ennenäkemättömälle seikkailulle luurankojen ja kauhujen maailmaan. Laita siis jännä päälle jo nyt, ja valmistaudu kauhistumaan sunnuntaina 28.10! Seikkailun jälkeen ilta jatkuu sitseillä teemaan sopivasti Sahalla.

Seikkailu alkaa klo 12:00 Väreen aukion puun luona!

Osallistumalla tapahtumaan saat pisteen pisteet/vapaa - SCI-piste!
{: .vapaa}