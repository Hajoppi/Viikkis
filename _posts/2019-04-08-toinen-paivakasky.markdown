---
layout: post
title:  "Kapteenin viikkomaili 14/2019 - Toinen Päiväkäsky"
date:   2019-04-08
categories: fuksit
---

Heisun veisun! Fuksipeijaisjoukkue on nyt valittu ja itse peijaisetkin on laitettu käyntiin. Wapputempaus onnistui yli odotuksien! Tähän asti rahaa on kerättä lähes kymmenentuhatta euroa. Teidän tekemä kirjainkin komeilee kauniisti vielä pitkään Lasipalatsin seinällä. 

Peijaisjoukkueen haku on ohi, mutta jos yhä kiinnostaa tulla mukaan, niin pistä viestiä minulle @Tomees. Ehdit hyvin vielä mukaan.

Toinen majurin päiväkäsky on nyt saapunut. Tämänkin päiväkäskyn voi lukea kiltahuoneelta.

Tässä vaiheessa kannattaa ottaa katse kohti tulevaa wappua, ja varmistaa, että fuksipisteitä on kertynyt tarpeeksi lakkia varten.

## Sisällysluettelo
1. [Tärkeää](#tarkeaa)
    1. Fuksipistekortti ja pakolliset pisteet
    2. Fuksintappo 16.4.
    3. Kypsyysnäytteen suorittaminen keskiviikkona 10.4. klo 12:00 @ Kiltahuone
2. [Fuksi- ja kilta-asiat](#fuksi--ja-kilta-asiat)
    1. Töihin Wappusitseille
3. [Wappu](#wappu)
    1. Sitsikilpailut 20.4.
    2. Aalto Open Air 23.4.
    3. Minuuttikalja 28.4.
    4. Walpurin kierros 29.4.

## Tärkeää

### 1. Fuksipistekortti ja pakolliset pisteet!

Fuksipistekortti pitää palauttaa 18.4. minulle. Siihen mennessä pistekortista pitää löytyä suoritettuina pakolliset pisteet tai niiden suorittaminen on tiedossa lähipäivinä.

Ehdottomat pisteet ovat Museokierros, Laulukoe, Työpisteet ja Kapteenin wartti.
Wartit pidetään T-talolla, ja ajan voi varata <b>[TÄSTÄ](https://docs.google.com/spreadsheets/d/1ap_SmvJQtSOqYn1-z0hCp-hl61Etyi6o7hL3U0MnYe4/edit?usp=sharing)</b> sheetistä.

Viimeinen museokierros järjestetään ensi sunnuntaina 14.4. Paikka on Kinopoli ja aika on 12:00

<b>Jos sinulla on huolia pisteiden riittämisen kannalta. Otathan yhteyttä minuun mahdollisimman pian!</b>

### 2. Fuksintappo 16.4.

Ilmoittautuminen: <https://ilmo.prodeko.org/fi/766>

Sisäinen fuksisi kuolee vain kerran, joten ota siitä kaikki irti. Fuksitappo on jännittävä seikkailu Otaniemessä läpi haasteiden ja vaarojen, kenen muunkaan, kuin parhaiden ystäviesi kanssa. Tule mukaan ja koe se itse! Seikkailu alkaa OK20:n yläkerrasta ja jatkot Rantsulla tapahtuman loputtua, missä on tarjolla ruokaa.
TAPAHTUMA ON ALKOHOLITON!

* MITÄ? Fuksitappo 2019
* MISSÄ? Otaniemessä
* MILLOIN? 16.4. klo 19.00-02.00
* DC? Haalarit
* MIKSI? Jotta teekkari voi syntyä, fuksin on kuoltava.

Osallistumalla fuksintappoon saat pisteen pisteet/master - WAPPU!
{: .master}

### 3. Kypsyysnäytteen suorittaminen keskiviikkona 10.4. klo 12:00 @ Kiltahuone

Jos et päässyt Ödwentsöhön suorittamaan kypsyysnäytettä, niin sen pystyy tekemään keskiviikkona klo 12:00 kiltahuoneella.

Tulethan kuitenkin ajoissa!

Tekemällä kypsyysnäytteen saat <b>pakollisen</b> pisteen pisteet/master - Kypsyysnäyte!
{: .master}

## Fuksi- ja kilta-asiat

### 1. Töihin Wappusitseille

Wappusitsit järjestetään torstaina 25.4. ja työvoimaa tarvitaan auttamaan muun muassa roudaamisessa, ruoanlaitossa, tarjoilussa, juomamyynnissä sekä siivouksessa. Työpisteitä ansaitsee työskentelemällä 5h yhtä pistettä kohden.

Lisätietoja/More info: Elina Puranen (emanta [at] tietokilta.fi)

Ilmoittautua voi [TÄSTÄ](http://www.tietokilta.fi/tapahtumat/ilmot/wappusitsien%20tyovoimailmoittautuminen)

Menemällä wappusitseille töihin saat pisteen pisteet/teekkarikulttuuri/työ - Työpiste!
{: .tyo}

## Wappu

Wapputapahtumista on yleisesti tarjolla vapaita fuksipisteitä
{: .vapaa}

### 1. Sitsikilpailut 20.4.

Kevät on jo pitkällä ja Wappukin jo lähestyy. Aurinko pilkottaa pilvien lomasta ja puutkin jo vehertävät.

On tullut aika koota ystäväsi kasaan ja hoonata luovuutesi huippuunsa, sillä lauantaina 20.4. järjestetään perinteiset sitsikilpailut!

Kasaa siis joukkueesi ja saavu Alvarin aukiolle esittelemään teemaanne, tarjoilujanne ja muita kommervenkkejänne. Kilpailu alkaa klo 13.00 ja Arwowaltainen Tuomaristo tulee valitsemaan voittajat mm. parhaan teeman, meiningin ja toteutuksen perusteella.
Tämän jälkeen voi siirtyä klo 18.00-> OK20 jatkoille! Otathan pyyhkeen mikäli mielit saunomaan!

Palkintojenjako tapahtuu Wappuriehan julistuksessa 30.4.

Ilmoittakaa joukkueenne mukaan kisaan keskiviikkoon 17.4. klo 12.00 mennessä.
Ilmoittautuminen on auki osoitteessa:
https://lomake.ayy.fi/teekkarijaosto/sitsikilpailut-2019/

Muistakaahan, että näissä kilpailuissa tärkeintä on panostus rennolla otteella ja se, että Alvari jää siistiin kuntoon.

* Mitä: Sitsikilpailut 2019!
* Missä: Alvarin aukio
* Milloin: 20.4. klo 13.00 -> niin kauan kuin menoa riittää, Jatkot OK20 klo 18->
*Maksaa: Ei mitään!

### 2. Aalto Open Air 23.4.

Painaako kevätväsymys? Onko opiskelu alkanut tympimään? 
 
On aika nauttia hieman raitista ulkoilmaa, sillä Aalto Open Air tulee ryminällä jälleen! Tänä vuonna uudistettu Open Air tarjoaa mitä parhainta festaritunnelmaa huikeilla musiikkiesityksillä höystettynä. Entropyn Leona nostattaa tunnelman ilmaan, eikä illan pääesiintyjäkään taatusti jätä ketään maan pinnalle. Ohjelmaan kuuluu myös Maailman Suurin Vichyjooga, jossa Otanko ja PoRa tarjoavat mahdollisuuden rentoutua Wappukiireen keskellä. 

Olit sitten ensimmäistä Wappuasi odottava opiskelija tai ännännen vuoden konkari, suuntaa Alvarin aukiolle tiistaina 23.4, sillä tätä spektaakkelia et halua missata! Pysy siis kuulolla, sillä julkaisemme pääartistin ja lisää ohjelmaa pian!

Iltaa voi jatkaa biletunnelmissa Smökissä, BEST Helsingin ja ESN Aallon järjestämässä Taikauskossa, jossa musiikista vastaa Entropy.
https://www.facebook.com/events/2358557767766197/

MITÄ: Aalto Open Air
MISSÄ: Alvarin aukio
MILLOIN: 23.4.2018 klo 17:00
MITÄ MAKSAA: Ei mitään!
MIKSI: Koska kevät on taas täällä ja Wappu!


### 3. Minuuttikalja 28.4.

Legendaarinen wappufiiliksen pikakohottaja, Minuuttikalja, on jälleen täällä!

Kyseessä on peli, jossa juodaan minuutin välein shotti kaljaa. Sarjoja on perinteiset 60 minuutin Power Hour ja 100 minuutin Body Building, sekä hyvinvointiversio, jossa shottitaajuus on kaksi minuuttia. Ota omat pelijuomasi mukaan! Pelata saa myös muilla kaljaan rinnastettavilla juomilla. Alkoholittomille kisaajille suositellaan vichyä tai limsaa. Oheisviihteenä esitetään jääkiekkospektaakkeli, joka, toisin kuin itse Minuuttikalja, tulee päättymään selvin lukemin.

Viime vuonna rikottiin jälleen osallistujaennätyksiä, eikä Smökkiin yksinkertaisesti mahdu enempää. Tapahtuma maksaa järisyttävät viisi euroa, ja haalarimerkin vahvistuksena omasta suorituksesta saa yhden euron hintaan. Talo tarjoaa pelivälineet lukuunottamatta juomia. Ilmo aukeaa keskiviikkona 16.4. klo 12:34:56 osoitteessa www.minuuttikalja.fi – ole nopea, ilmo perinteisesti täyttynyt sekunneissa.

Tapahtuman ovet aukeavat klo 17.10 ilmoittautumisen 250 ensimmäiselle. Kello 17:30 eteenpäin vapaat paikat täytetään jonosta. Huom! Jonon ohi ei pääse enää 17.30 jälkeen.

* Mitä: Minuuttikalja
* Missä: Smökki
* Milloin: Sunnuntaina 28.4. klo 18.00
* Maksaa: 5€

Ilmo aukeaa 16.4. klo 12:34:56 osoitteessa <www.minuuttikalja.fi>

Jo speksit päättyy, koittaa aatonaaton ilta. Aurinko laskee, odottaa jokainen kilta. 
Oi Wappu miss’ olet, saavu jo meille, tahdomme päästä sun loistosi teille!
Mut maltahan, oi ystävä rakas, pian Wappu tulee luoksemme takas,
mutt’ katseesi nosta ja silmiäs hiero, on luonamme jo Walpurin kierros!

Nyt mukaan hyppää fuksi niin nuori, ja nousee myös kolostaan jokainen muori
Jo kirkastuu katse ja laulukin raikaa, on kierroksessa Walpurin taikaa.
Pian yllemme kasvaa sateenkaari, mut mihin se päättyy, ken tietää sen saapi?

Wapun aatonaaton iltana, 29.4. pärähtää käyntiin Walpurin kierros (ent. Hullu Jussi). Kierroksen aloittaa klo 21 Yöjäynän alkupamaus, jossa saatellaan yöjäynäjoukkueet matkaan. Pamauksen jälkeen Walpurin kiertelijät pääsevät aloittamaan oman seikkailunsa. Kiertelijät kiertävät Otaniemeä ja suorittavat eri yhdistysten ja tahojen tehtäviä. Kiertely tapahtuu joukkueissa ja samalla kilpaillaan toisia joukkueita vastaan: parhaat kiertelijät palkitaan! 

Kierros päättyy jatkoille Pelmun järjestämille Wappufestareille, eli hauskanpito ei suinkaan pääty itse kierrokseen. Walpurin kierros ja Pelmun Wappufestarit ovat avoimia ja ilmaisia kaikille. Lisää Wappufestareista: https://www.facebook.com/events/321360741884642/

Kerää itsellesi siis 4-10 hengen joukkue ja suuntaa yöjäynän alkupamauksen jälkeen kiertelemään ympäri Otaniemeä railakkaassa wappufiiliksessä. Joukkuetta ei tarvitse tietää etukäteen ja rastikartan voi noutaa samana päivänä Fuksispeksien jälkeen AYY:n keskustoimiston edestä.

Jos rastikiertely on syystä tai toisesta tullut vuosien varrella jo turhankin tutuksi, kannattaa ehdottomasti lähteä rastinpitäjäksi. Mikäli sinulla on siis yhdistys tai vaikkapa kaveriporukka sekä intoa, niin ilmoita rastisi alla olevasta linkistä 22.4. mennessä. Myös kierroksen järjestäjät pääsevät kilvoittelemaan; kierroksen paras rasti valitaan ja voittajia odottavat palkinnot.
http://lomake.ayy.fi/teekkarijaosto/walpurin-kierros-2019/

Tule siis nostattamaan wappufiilistäsi ja nauttimaan hauskaakin hauskemmista rasteista! Parhaat kiertelijät ja paras rasti palkitaan hulppealla Wappukorilla! Tämän lisäksi parhaat rastinpitäjät saavat myös veloituksetta yhdeksi illaksi käyttöönsä jonkun AYY:n kertavuokrattavan saunatilan kuluvan vuoden kesällä tai syksyllä.

Voittajat julkistetaan Wappuriehan julistuksessa Smökin katolta 30.4.!

* MITÄ: Walpurin kierros
* MISSÄ: Ympäri Otaniemeä
* MILLOIN: 29.4. n. klo 21-01 Yöjäynän alkupamauksen jälkeen
* MIKSI: Koska Wappu, hauskanpito ja huikeat palkinnot!